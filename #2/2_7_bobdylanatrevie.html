<!DOCTYPE html>
<html>

<head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <title>Editoriale - La Campana x01</title>
    <meta name="twitter:title" content="La Campana - Rivista Universitaria | Unipd">
    <meta property="og:image" content="La Campana - Rivista Universitaria | Unipd">
    <meta property="og:type" content="La Campana - Rivista Universitaria | Unipd">
    <meta name="twitter:image" content="La Campana - Rivista Universitaria | Unipd">
    <link rel="icon" type="image/png" sizes="1080x1080" href="../assets/img/logo-rivista.png">
    <link rel="icon" type="image/png" sizes="1080x1080" href="../assets/img/logo-rivista.png">
    <link rel="icon" type="image/png" sizes="1080x1080" href="../assets/img/logo-rivista.png">
    <link rel="icon" type="image/png" sizes="1080x1080" href="../assets/img/logo-rivista.png">
    <link rel="icon" type="image/png" sizes="1080x1080" href="../assets/img/logo-rivista.png">
    <link rel="stylesheet" href="../assets/bootstrap/css/bootstrap.min.css">
    <link rel="stylesheet" href="https://fonts.googleapis.com/css?family=Open+Sans:300italic,400italic,600italic,700italic,800italic,400,300,600,700,800">
    <link rel="stylesheet" href="https://fonts.googleapis.com/css?family=Lora:400,700,400italic,700italic">
    <link rel="stylesheet" href="https://fonts.googleapis.com/css?family=Oswald">
    <link rel="stylesheet" href="../assets/fonts/font-awesome.min.css">
    <link rel="stylesheet" href="../assets/css/Highlight-Phone.css">
    <link rel="stylesheet" href="https://cdnjs.cloudflare.com/ajax/libs/animate.css/3.5.2/animate.min.css">
    <link rel="stylesheet" href="https://cdnjs.cloudflare.com/ajax/libs/Swiper/3.3.1/css/swiper.min.css">
    <link rel="stylesheet" href="../assets/css/Map-Clean.css">
    <link rel="stylesheet" href="../assets/css/Parallax-Scroll-Effect.css">
    <link rel="stylesheet" href="../assets/css/Simple-Slider.css">
    <link rel="stylesheet" href="../assets/css/Swiper-Slider-Card-For-Blog-Or-Product-1.css">
    <link rel="stylesheet" href="../assets/css/Swiper-Slider-Card-For-Blog-Or-Product.css">
    <link rel="stylesheet" href="../assets/css/untitled.css">
</head>

<body>
    <nav class="navbar navbar-light navbar-expand-lg fixed-top" id="mainNav">
        <div class="container"><a class="navbar-brand" href="../index.html"><img src="../assets/img/logo_fix2.png" style="width: 70;height: 70px;"></a><button data-toggle="collapse" data-target="#navbarResponsive" class="navbar-toggler" aria-controls="navbarResponsive" aria-expanded="false"
                aria-label="Toggle navigation"><i class="fa fa-bars"></i></button>
            <div class="collapse navbar-collapse" id="navbarResponsive">
                <ul class="nav navbar-nav ml-auto">
                    <li class="nav-item" role="presentation"><a class="nav-link" href="../index.html">Home</a></li>
                    <li class="nav-item" role="presentation"><a class="nav-link" href="../team.html">TEAM</a></li>
                    <li class="nav-item" role="presentation"><a class="nav-link" href="../articoliUNO.html">RIVISTA</a></li>
                    <li class="nav-item" role="presentation"><a class="nav-link" href="../scrivi_con_noi.html">SCRIVI CON NOI!</a></li>
                </ul>
            </div>
        </div>
    </nav>
    <header class="masthead" style="background-image: url(&quot;../assets/img/IMG_2618.JPG&quot;);background-size: cover;background-color: rgb(111,121,130);">
        <div class="overlay" style="background-color: rgb(40,50,59);"></div>
        <div class="container">
            <div class="row">
                <div class="col-md-10 col-lg-8 mx-auto">
                    <div class="post-heading">
                        <h1 class="text-uppercase text-left" style="font-size: 51px;padding-bottom: 10px;">bob dylan a tre vie</h1><span class="meta">di Matteo Ambrosi</span></div>
                </div>
            </div>
        </div>
    </header>
    <article>
        <div class="container">
            <div class="row">
                <div class="col-md-10 col-lg-8 mx-auto">
                    <p class="text-justify">Quando si vuole parlare di persone così leggendarie, le quali, per quanto esse stesse possano essere d’accordo o meno, hanno segnato un’intera epoca, si può correre il rischio di essere ridondanti o inconcludenti. La verità è che io
                        sono stato attratto innegabilmente dalla figura di Bob Dylan fin dalla tenera età ed ho sempre avuto una curiosità famelica per tutto ciò che lo riguarda. Egli rappresenta, senz’altro, il più grande fra i grandi, una sorta di sole
                        per il cantautorato moderno, un cantautorato che spesso viene fatto discendere da lui. Proprio da Dylan, il quale popolarizzò in tutto il mondo la figura del cantautore come la intendiamo oggi. Il consiglio preliminare che vorrei
                        dare è di leggere i testi integralmente (le citazioni inserite servono unicamente a rendere un quadro generale ed a fare una sottolineatura su una parte specifica, che mi ha colpito particolarmente, del brano in questione) e soprattutto
                        di ascoltare una per una le canzoni. <br></p>
                    <p class="text-justify" style="font-size: 15px;"><em>«E che cosa farai ora, figlio mio dagli occhi celesti?</em><br><em>E che cosa farai ora, caro tesoro mio?</em><br><em>Me ne tornerò fuori prima che la pioggia inizi a cadere</em><br><em>camminerò verso le profondità della più profonda nera foresta </em><br><em>dove le persone sono tante e le loro mani sono del tutto vuote</em><br><em>dove i proiettili al veleno stanno invadendo le loro acque</em><br><em>dove la casa nella valle incontra la sporca e lugubre prigione</em><br><em>e la faccia del boia è sempre ben nascosta</em><br><em>dove la fame è orribile, dove le anime sono dimenticate</em><br><em>dove nero è il colore, dove nulla è il numero</em><br><em>e lo racconterò, lo penserò, lo tramanderò, lo respirerò</em><br><em>e rifletterò dal monte così che tutte le anime possano vederlo</em><br><em>allora starò a picco sull’oceano finché non inizierò ad annegare</em><br><em>ma conoscerò bene la mia canzone prima di mettermi a cantare</em><br><em>ed è una forte, è una forte, forte pioggia</em><br><em>quella che sta per cadere»</em><br><br><em>(A Hard Rain’s A-Gonna Fall, 1963)</em><br></p>
                    <p
                        class="text-justify">Per analizzare il percorso dell’artista, va considerato che egli inizia come cantante di musica folk. Questo dato è cruciale per avvicinarsi alla sua poetica, che non può essere pienamente raccontata senza tenere conto della folk music.
                        La prima fonte d’ispirazione che cito è proprio quella del filone folk-blues degli Stati Uniti, assai evidente agli esordi, che, forse, non è nemmeno una fonte di “ispirazione” in senso stretto, in quanto rappresenta, io credo,
                        il punto di partenza per il nostro, che fa di questa tradizione la sua lente d’ingrandimento con cui conoscere e guardare al mondo. Questo diventa, in altre parole, il greto del fiume su cui scorre la sua poesia. <br></p>
                        <p class="text-justify">La parte di canzone riportata sopra è una sorta di emblema di ciò che è stato detto in queste righe: il nostro assimila e fa sua la tradizione e la arricchisce attraverso la sua sensibilità e il suo personale approccio alla vita.
                            Il brano è direttamente ispirato ad una ballata tradizionale in lingua inglese, <em>Lord Randall</em> (Childs Ballad no. 12), della quale ricalca il pretesto del “botta e risposta” fra il giovane protagonista e la madre. Se
                            in <em>Lord Randall</em> si racconta la storia di un avvelenamento in chiave tragico-parodistica, nel brano di Bob Dylan si parla d’altro, di una storia di vita si potrebbe dire, un racconto apocalittico ed enfatico faccia
                            a faccia con i mali del mondo, il tutto messo assieme da quella pioggia che è menzionata a fine di ogni strofa. Quella “forte pioggia”, sebbene sia stata, da parte di molti critici contemporanei, associata alla guerra nucleare
                            oppure, più nello specifico, alla crisi missilistica di Cuba, è in realtà un concetto più tipicamente metaforico che tangibile. Certo, si può affermare che in questo brano vi siano allusioni più o meno velate alla società e
                            alla politica d’inizio anni Sessanta, ma, liquidare <em>A Hard Rain’s A-Gonna Fall </em>come “canzone politica”, sarebbe assolutamente fuori luogo. La metafora su cui si basa la canzone è, io credo, per lo più esistenziale
                            e per certi versi moraleggiante, come conferma lo stesso autore in un’intervista radiofonica con Studs Terkel nel maggio ’63:<br></p>
                        <p class="text-justify"><em>«No, non è la pioggia atomica, è solo una forte pioggia. Non è la pioggia radioattiva. Intendo una sorta di fine che sta per accadere... nell’ultima stanza, quando dico, 'le pallottole di veleno stanno contaminando le acque', questo verso rappresenta tutte le bugie che vengono dette alle persone dalle loro radio e dai loro giornali».</em><br></p>
                        <p
                            class="text-justify">Dunque una canzone sì di disagio esistenziale, figlio forse anche della società in cui viviamo, con tutte le sue implicazioni filosofico-economico-politiche (cultura capitalista, consumismo, spersonalizzazione dell’individuo in
                            quanto tale, industria, abbandono/tramonto di valori passati…), ma che, in ultima istanza, è, probabilmente, un disagio insito nell’uomo. Per citare nuovamente Dylan, per la precisione la sua autobiografia uscita nel 2004:<br></p>
                            <p
                                class="text-justify"><em>«Dopo un po’ prendi coscienza di nient’altro se non di una cultura del sentimento, di giorni neri, di scisma, di male per il male stesso, il comune destino dell’umanità che viene mandata fuori rotta, ovviamente. È tutta un’unica, lunga, canzone funebre».</em><br></p>
                                <p
                                    class="text-justify">Anche se sarebbe da prendere con le pinze, giusto per rendere l’idea, si potrebbe affermare che <em>A Hard Rain’s A-Gonna Fall</em> sia una canzone che parla della tragicità umana, sia nel contesto di un destino esterno
                                    alle umane possibilità, sia di una cultura (quella, come detto, che c’è nel mondo capitalista, arrivista, di organizzazione economica in grande scala che, conseguentemente, annulla l’uomo in quanto singolo, la cultura
                                    delle associazioni politiche, ecc.) creata dagli uomini stessi. Inoltre, la crisi di valori a cui fa riferimento l’autore, non è dissimile dalla crisi dantesca riportata all’inizio della <em>Commedia </em>(“nel mezzo
                                    del cammin di nostra vita mi ritrovai per una selva oscura, ché la diritta via era smarrita” – si pensi a “camminerò nelle profondità della più fitta nera foresta”). Ed è a questo punto che non si può non citare l’altra
                                    enorme ispirazione nelle parole e nelle idee di Bob Dylan, lungo tutta la sua carriera, vale a dire la Bibbia. La Bibbia presa, in questo caso, come fonte di giustizia e spinta alla salvezza. È evidente che qui l’autore
                                    non si interessa dell’aspetto prettamente teologico o concernente l’essenza di Dio, quanto più a una forma di punizione, di karma, di giustizia appunto. Un’intelligenza ordinatrice che riporta l’uomo, con le sue illusioni
                                    e con i suoi peccati, davanti alla grandezza del cosmo. Come si legge in Matteo, 5:45, “perché siate figli del Padre vostro celeste, che fa sorgere il suo sole sopra i malvagi e sopra i buoni, e fa piovere sopra i giusti
                                    e sopra gli ingiusti”, in relazione all’uguaglianza di ognuno di fronte alla maestosità dell’universo. La pioggia, come già detto, come forma di punizione, proprio nell’accezione trovabile sempre nel vangelo di Matteo,
                                    nello specifico in Matteo 7, 24-27:<br><br><em>“Perciò chiunque ascolta queste mie parole e le mette in pratica, è simile a un uomo saggio che ha costruito la sua casa sulla roccia. Cadde la pioggia, strariparono i fiumi, soffiarono i venti e si abbatterono su quella casa, ed essa non cadde, perché era fondata sopra la roccia. Chiunque ascolta queste mie parole e non le mette in pratica, è simile a un uomo stolto che ha costruito la sua casa sulla sabbia. Cadde la pioggia, strariparono i fiumi, soffiarono i venti e si abbatterono su quella casa, ed essa cadde, e la sua rovina fu grande».</em><br></p>
                                    <p
                                        class="text-justify">Di nuovo, è palese, secondo me, che il nostro non stia chiamando in causa la natura “divina” (che, invece, è chiaramente presente nei vangeli) di queste affermazioni, dunque l’esistenza di Dio et cetera, bensì la sostanza
                                        di punizione e giustizia, messa nel contesto di tutto quello che ho elencato precedentemente. Ecco quindi che, la “casa nella valle che incontra la lugubre prigione”, può essere visto alla luce della convivenza
                                        ingiusta fra l’ipocrito benestare dei pochi sulla schiena dei molti. Il punto, qui, è che questo non significa in alcuna misura che i “molti” oppressi siano moralmente migliori dei pochi oppressori: la natura umana
                                        è di per sé relativamente corrotta e meschina, sembra sotto-intendere Dylan, e il punto sta nell’ingiustizia e nella contraddizione sociale, ma non nell’anima degli uomini. Perché, come già sottolineato, ogni uomo
                                        è uguale di fronte a “Dio”, o chi ne fa le veci. Il nostro non sta ponendo valore agli oppressi, sta esprimendo un disagio per la condizione di tutti gli uomini.<br></p>
                                        <p class="text-justify">Nell’uso delle immagini visionarie e delle parole possiamo notare le influenze sia dei simbolisti del XIX secolo (si pensi a Rimbaud), sia della letteratura americana di quel periodo, in particolare dei Beat. Proprio
                                            ad Allen Ginsberg, che dalla metà degli anni sessanta in poi sarebbe divenuto amico personale di Dylan, si possono avvicinare questi usi poetici; e questo è cristallino se si sono letti componimenti quali <em>Urlo</em>,
                                            <em>America</em> oppure <em>Kaddish</em>. Non è un caso che lo stesso Ginsberg abbia raccontato a Martin Scorsese, per la realizzazione del documentario <em>No Direction Home</em>, di aver pianto dopo aver sentito
                                            <em>A Hard Rain’s A-Gonna Fall </em>per la prima volta, un pianto dato dalla perfetta consapevolezza che quel giovane poeta-cantore aveva preso il testimone dei Beat, reinventando e facendo suoi gli strumenti
                                            letterari popolarizzati da questi.<br></p>
                                        <p class="text-justify">È evidente, dunque, che la vastità e la complessità di tutto ciò che il nostro contempla e mette in musica (e in versi, chiaramente) è abbastanza difficile da descrivere nel suo insieme, ed ogni tentativo è mera
                                            approssimazione. Quello che io ho delineato è soltanto uno dei modi per leggere questa canzone. Mi fa un po’ ridere pensare che, se ipoteticamente potessimo chiederlo a Dylan stesso, lui, quasi certamente, ci
                                            risponderebbe che questa è solo una semplice canzone e che, in fondo, non ci aveva mai riflettuto neppure così tanto.<br></p>
                                        <p class="text-justify" style="font-size: 15px;"><em>«Quando lei disse "Non sprecare le tue parole, sono soltanto bugie" io urlai che era sorda</em><br><em>e lei si gingillò con la mia faccia fino a rompermi gli occhi, e disse "Che altro ti resta?"</em><br><em>fu lì che mi alzai per andarmene, ma lei disse&nbsp; "Non ti scordare</em><br><em>che tutti devono dare qualcosa indietro per quello che ottengono"</em><br><em>e quando tutto fu finito, riempii la mia scarpa e te la portai </em><br><em>e tu, tu mi prendesti con te, mi amasti poi, tu non hai mai sciupato il tuo tempo</em><br><em>ed io, io non ho mai preso molto, non ho mai chiesto il tuo sostegno</em><br><em>ora tu non chiederlo a me»</em><br><br><em>(Fourth Time Around, 1966)</em><br><br></p>
                                        <p
                                            class="text-justify">Per analizzare al meglio questi versi bisogna, io credo, a differenza di quanto poteva valere per il brano precedente, fare una contestualizzazione storica e biografica: il biennio ‘65/’66 fu per lui alquanto singolare,
                                            sia per ciò che concerne il percorso artistico sia per quanto riguarda la sua vita privata. Per quanto sia erroneo andare a sviscerare un brano in cerca di possibili riferimenti a vicende o eventi realmente
                                            avvenuti, cosa che per altro fu portata all’estremo dai giornali di metà anni Sessanta e che irritò molto Dylan, sicuramente, avere una base storica da cui partire, permette di possedere una maggior completezza
                                            panoramica. Si può dire che il Dylan che troviamo nella sua prima parte di carriera, prevalentemente ispirato dalla canzone tradizionale, avesse un approccio piuttosto ordinato nella composizione e strutturazione
                                            dei versi. Non altrettanto possiamo dire del Dylan degli anni successivi,quando iniziò a scrivere canzoni che somigliano quasi più a dei quadri di arte contemporanea. Prese, infatti, a mescolare, giocare, creare
                                            con le parole, attraverso sinestesie, ossimori e giochi surrealisti. Fu massicciamente influenzato da Arthur Rimbaud, dalla letteratura Beat americana e dai poeti surrealisti stessi (quale Breton, per esempio).
                                            Inoltre, con ogni probabilità, l’essere stato portato in trionfo dalla controcultura dell’epoca come eroe della protesta politica, associato all’anarchismo, al comunismo e a movimenti radicali, non piacque affatto
                                            a Dylan. Egli, infatti, scriveva per sé stesso e portava la sua sensibilità poetica in musica. La pressione era enorme e si ritrovò invischiato in complicate vicende, fra cui la totale disapprovazione del pubblico
                                            ai concerti per quanto riguardava le canzoni più nuove, dunque con sonorità elettriche e vicine al rock and roll e al centro dell’attenzione nel movimento artistico dell’epoca.<br></p>
                                            <p class="text-justify">Così, a riguardo di <em>Fourth Time Around</em>, si può dire che abbia a che vedere con la complicata storia emotiva e relazionale di Dylan proprio in questo periodo e, per quanto, molto probabilmente, egli
                                                stesso disapproverebbe, si può fare un collegamento con lo stile di vita sregolato e senza misura che adottò in questi anni. Notti d’insonnia, una creatività musicale e poetica fervida e brillante, l’abuso,
                                                seppure mai portato all’estremo, di alcolici e droghe, una sperimentazione sì artistica, ma anche sessuale (non è un caso che in <em>Fourth Time Around</em>, così come in svariate altre canzoni del disco
                                                <em>Blonde on Blonde, </em>si ritrovi la tematica del triangolo, dunque una relazione amorosa fondata sull’ambiguità di una presenza terza, con un’instabilità di fondo che porta a struggimento). Questo è
                                                il periodo della cosiddetta svolta elettrica, un periodo in cui le influenze blues sono le preponderanti e l’autore si libera di quel modo di scrivere più legato alla ricerca di un senso delle cose ed a
                                                una forma quasi profetica, in effetti, di utilizzo della parola: si pensi alle immagini apocalittiche di brani quali <em>A Hard Rain’s A-Gonna Fall o The Times They Are A-Changin’. </em>Dylan abbandona anche
                                                il tema della canzone che racconta di mali ed ingiustizie, lo stesso modo di fare canzoni che veniva spesso etichettato dai media come “canzone di protesta” o “musica politica”: si pensi a <em>The Lonesome Death Of Hattie Carroll o Only a Pawn in their Game. </em>Si
                                                chiude nel suo mondo ed inizia a sperimentare, a scrivere di amore, di passione, di esistenzialismo nella sua forma più astratta, di morte, di anime e uomini. Ad un primo impatto, certo, ascoltando un disco
                                                come <em>Blonde on Blonde, </em>si fa una fatica titanica a pensare che l’autore sia lo stesso, che, per di più, soli tre anni prima aveva inciso <em>The Freewheelin’ Bob Dylan, </em>ma andando a ben guardare,
                                                la sensibilità è la stessa. L’arte poetica rimane geniale, lucida, apollinea. Il fatto che cambi l’approccio alla canzone, non significa affatto che vengano meno le influenze già descritte: sviscerando i
                                                nuovi brani, ci si rende conto dell’influenza del folk, del blues, della religiosità biblica in bilico fra Ebraismo e Cristianesimo, dei poeti del simbolismo francese et cetera.<br></p>
                                            <p class="text-justify">Si può certamente affermare dunque, che questo brano parli di un qualche cosa che ha a che fare con Edie Sedgwick (secondo molti critici musicali il titolo stesso farebbe riferimento alla quarta notte in cui
                                                Dylan e la Sedgwick dormirono insieme e il titolo del disco, <em>Blonde on Blonde, </em>alluderebbe alla mania della Sedgwick di tingersi i capelli di biondo in ripetute passate di tinta) con cui in effetti
                                                Dylan ebbe una tormentata relazione, spesso intramezzata da altre storie d’amore più o meno occasionali (non è dato saperlo ed è giusto così). Inoltre, si può credere che quel “tu” a cui Dylan si rivolge,
                                                sia Joan Baez stessa - “non ho mai chiesto il tuo sostegno, ora tu non chiederlo a me” - che sarebbe riferito al fatto che Joan Baez era molto critica verso il suo abbandono di tematiche più “sociali” o
                                                legate ad una forma di contestazione, oppure a John Lennon, il quale, pare, copiò la melodia di una versione embrionale di <em>Fourth Time Around </em>per scrivere <em>Norwegian Wood</em> e che quindi il
                                                nostro abbia aggiunto questi versi per schernire velatamente il fondatore dei Beatles. Questo, però, non importa poi così tanto, perché queste canzoni sono ben più di una semplice forma di diario o appunto.
                                                Dylan scrive per sé stesso, ma si rivolge a noi; e lo fa utilizzando una sorta di flusso di coscienza plasmato nelle canzoni. Quindi un amore mai nato, un amore tradito, una donna che spinge il protagonista
                                                fuori casa e per strada ed il protagonista disorientato, piangente, che rincasa da un’altra donna, misteriosa ed indefinita, che lo accoglie, lo ama e “prende il posto” della prima amata, salvo poi iniziare
                                                anch’ella a pretendere ciò che non potrà avere. E in un certo senso il ciclo rischia di ripetersi, banalmente una dinamica di “chiodo scaccia chiodo”, con una riflessione sui propri errori e sulla complicatezza
                                                dei rapporti umani, la dinamica del dai-ricevi, un amore che diventa pretesa d’amore, una mancata libertà nell’espressione del sentimento. È una storiella, quella di <em>Fourth Time Around</em>, abbastanza
                                                scarna e breve, diversa dalla pomposità di un capolavoro quale <em>Visions of Johanna</em>, che peraltro tratta di un argomento marcatamente simile, nondimeno è una storiella avvincente e, in qualche modo,
                                                divertente e fantasiosa. Dylan diventa pindarico, eliminando dunque dei passaggi logici e relativi agli eventi cosa che ci disorienta e crea immagini surrealiste: se si legge il testo integrale del brano,
                                                si notano riferimenti ad una “sedia a rotelle” su cui era stata obbligata a stare l’amata per un lasso di tempo, forse dopo un incidente, ad un “rum giamaicano” che è presente a casa dell’amata stessa e
                                                che non viene fatto assaggiare all’io narrante, ad una “gomma da masticare” che il protagonista offre in segno quasi di scherno. Sono dei bozzetti al limite del nonsense e rappresentano, secondo me, il clima
                                                di inettitudine, mancanza di un senso razionale alla vita, rassegnazione e ironia che albergava nell’autore. Non c’è da dimenticare che, tipicamente, in Dylan, nulla è mai davvero tragico (salvo ovvie eccezioni)
                                                ed anche le tematiche più pesanti vengono prese da un punto di vista a metà strada e ambiguo. Così ci racconta della fine di un amore, forse nemmeno troppo sentito, dal punto di vista della “mattina dopo”,
                                                per così dire, dunque dopo le passioni della notte, quando arriva la razionalità del giorno e la realizzazione della totale incongruenza fra le due persone; ma ce lo racconta quasi divertito, scherzando,
                                                prendendo in giro da solo l’imbarazzante vicenda. Non si dimentichi mai che (per <em>Blonde on Blonde</em> credo che questo principio valga particolarmente) le canzoni andrebbero ascoltate nel contesto del
                                                disco cui provengono e, ascoltando l’album stesso, si nota come, a grandi linee, c’è uno sviluppo ed uno svisceramento dell’amore sessuale, platonico e carnale fino ad arrivare alla conclusione del cammino
                                                con l’ultima traccia, <em>Sad-Eyed Lady of the Lowlands</em>, dedicata a Sara Lownds, che il nostro sposò nel Novembre ’65, e che lì viene celebrata nel contesto di trionfo catartico dell’amore.<br></p>
                                            <p
                                                class="text-justify" style="font-size: 15px;"><em>«Cadono le ombre ed io sono stato qui tutto il giorno</em><br><em>troppo caldo per dormire ed il tempo che sta scivolando via</em><br><em>sento come se la mia anima si fosse trasformata in acciaio</em><br><em>ho ancora le cicatrici che il sole non ha curato</em><br><em>non c’è nemmeno abbastanza spazio per essere dovunque</em><br><em>non è ancora buio, ma presto lo sarà.</em><br><em>Ebbene, il mio senso di umanità sta andando in malora</em><br><em>dietro ogni cosa meravigliosa c’è stato un qualche tipo di dolore</em><br><em>lei mi ha scritto una lettera e l’ha scritta così dolcemente</em><br><em>ha messo sulla carta ciò che aveva nella mente</em><br><em>semplicemente io non vedo perché dovrebbe anche solo importarmene</em><br><em>non è ancora buio, ma presto lo sarà»</em><br><br><em>(Not Dark Yet, 1997)</em><br></p>
                                                <p
                                                    class="text-justify">Sono passati più di trent’anni dagli eventi e dalle storie riguardanti le canzoni precedenti. Ho scelto di arrivare a concludere qui, perché sul finire del XX secolo, il nostro pubblica <em>Time Out of Mind, </em>un
                                                    disco imponente, in cui, al contempo, c’è sia rinascita che una sanzione di una fine, c’è sia amore che disperazione. Io credo che questa canzone sia la più forte dell’intero album. <em>Not Dark Yet</em>                                                    è un brano a tratti inquietante, cinico, oscuro, meraviglioso. È pervaso da un’ovvia allegoria, un’allegoria che non si risolve mai del tutto, che rimane sospesa. Se è chiaro che la fine del giorno rappresenta
                                                    una metafora, infatti, non è altrettanto chiaro quale sia la controparte: potrebbe, in effetti, fare riferimento alla fine della vita (dunque con il classico parallelismo, presente fin dall’antichità,
                                                    tra il buio e la morte), ma potrebbe anche riferirsi a qualcosa d’altro, più sottile, o più temporaneo. Una morte spirituale, non definitiva, una morte dell’anima. Quel che è certo è che la canzone ha
                                                    un tono funereo e ossessionante, esprime un decadimento. Il clima è di attesa, di stallo. Ciò che colpisce maggiormente è la passività, la resa, con un certo cinismo, Dylan parla di decadimento passivo
                                                    dell’uomo, sembra quasi alludere al vuoto esistenziale, un vuoto così abissale da non poter essere affrontato con forza attiva. “Non c’è nemmeno abbastanza spazio per essere dovunque”, si rifletta su
                                                    questa frase. Probabilmente, un verso che, da solo, potrebbe essere sufficiente a poter parlare di un intero lato della poetica di Bob Dylan, incentrato sulla fuga, sul nascondersi e sul celarsi da qualche
                                                    cosa, sul vagare e sul cambiare ossessivamente. Per capire quello che intendo con più chiarezza, si ascolti il brano <em>I’m Not There</em> o si legga la poesia <em>Advice For Geraldine On Her Miscellaneous Birthday</em>.
                                                    Ma, arrivato ad un certo punto, sembra che questo gioco non funzioni più, che questo re-inventarsi perda di effetto. Perché non c’è abbastanza spazio, non c’è abbastanza da vivere, o forse non c’è abbastanza
                                                    senso. Le condizioni sono avverse: è persino “troppo caldo per dormire”, quindi nemmeno il sonno è concesso, non è neanche possibile addormentarsi e vivere appieno la passività. È una canzone, questa,
                                                    che esprime una sorta di vicinanza alla fine, ma che, al contempo, non descrive mai un avvicinamento ad un’autentica fine. È un perenne limbo in cui il buio non arriva, ma è sul punto di giungere. Questo
                                                    intorpidimento, questa incompletezza, si esprime nei rapporti umani. Il pretesto, qui versificato, della lettera ricevuta dal protagonista da parte di una “lei”, ci fa capire molto bene tutto questo.
                                                    L’autrice dell’epistola è riuscita davvero a scrivere parole sincere, vere, profonde, ma l’io narrante non è affatto attratto da tutto questo. Poiché ciò è sottolineato, comprendiamo che viene sottinteso
                                                    che tutto questo sia vissuto con alienazione e stranezza, mentre in passato quelle parole sarebbero state di conforto e avrebbero avuto una forza consolatrice e curante. Ora, però, nulla è più così.
                                                    Forse è soltanto un disorientamento temporaneo, forse è una mancanza effettiva di speranza, forse è un presagio lugubre. Ecco che anche il senso di umanità sta andando in malora, provato da una vita
                                                    intera, una vita che, probabilmente, contribuisce alla percezione del vuoto qui descritto, perché attraverso la vita stessa si è arrivati alla sfiducia, al nulla, alla mancanza anche e, per certi aspetti,
                                                    soprattutto, è dovuta dalle proprie azioni. La sensazione, quindi, è che il tempo speso sulla Terra fino ad ora non sia stato sufficiente, ma sia stato impiegato male, nel peccato, nell’eccessivo attaccamento
                                                    alla mondanità, oppure, paradossalmente, all’umanità. Dunque, il senso di umanità va a farsi benedire, in reazione al fervore ansiogeno della civiltà, ma, questo distacco, questa derealizzazione, porta
                                                    alla freddezza mortuaria. <br></p>
                                                    <p class="text-justify">La canzone è zeppa di riferimenti etimologici e di suono alla fine, alla morte, all’oscurità. Cristopher Ricks, nel suo saggio <em>Dylan’s Vision Of Sin</em>, paragona questo componimento a <em>Ode A Un Usignolo </em>di
                                                        John Keats. Si legga questo passaggio, ad esempio:<br></p>
                                                    <p class="text-justify"><em>«Il cuore si strugge ed un sonnolento torpore /affligge i sensi, come se ebro di cicuta, /o d’un sonnifero pesante trangugiato /pochi istanti fa, fossi affondato nel Lete: /è non certo per invidia della tua felice sorte, /ma troppo felice nella tua felicità.»</em><br></p>
                                                    <p
                                                        class="text-justify">Passività, apatia ed egocentrismo, a ben vedere: il brano è totalmente in prima persona e non lascia spazio all’apertura verso gli altri, nemmeno verso una persona che si interessa (mediante il pretesto
                                                        della lettera) a comunicare la vicinanza effettiva. Anche qui, non mancano le ispirazioni bibliche, ad esempio in Genesi 4:13, “Allora Caino disse all'Eterno: «Il mio castigo è troppo grande perché
                                                        io lo possa sopportare” si ritrova un passaggio che viene quasi replicato al pari dal nostro nella penultima stanza del brano (“a volte il mio peso è troppo grande perché io lo possa sopportare”).
                                                        Dunque una colpa, un senso di eccessiva sensibilità terrena, un vivere allo sbando e senza meta. Tutto è improntato verso sé stesso e l’approccio è alquanto cinico (ne è un esempio lampante “non
                                                        vedo perché dovrebbe anche solo importarmene”) e materialista. Qui sembra anche essere intesa una perdita di speranza collegata alla spiritualità, dunque un’assenza di compassione, di umanità, di
                                                        scioltezza (“la mia anima si è mutata in acciaio”), ma anche di Dio. Non è una canzone atea, nel senso che l’autore è sicuramente schiacciato dal suo peso, dalla sua colpa, è sicuramente annichilito
                                                        dal nulla sociale (ma, per percepire questo nulla, è evidente che si deve poterlo riconoscere e Dylan lo riconosce tramite i valori suoi personali, spesso intrecciati con un misticismo ed una spiritualità,
                                                        anche propriamente religiosa), però è una canzone che non lascia spazio a niente, se non il profondo nulla, il nichilismo umano. Lontano da Dio, lontano anche da un vero e proprio concetto di “bene”
                                                        o “male”, “giusto” o “sbagliato”.<br></p>
                                                        <p class="text-justify">Per concludere, dedico poche righe a una considerazione: la discografia di questo autore è talmente ampia e variegata che non ha senso pensare di poter definirlo in queste tre liriche e se, per esempio,
                                                            <em>Not Dark Yet</em> è effettivamente abbastanza poco allegra, per usare un eufemismo, non bisogna pensare che tutti i dischi di Dylan siano pesanti o così cupi, né di contro, bisogna pensare
                                                            il contrario. Ogni canzone è storia a sé e qui ho soltanto compiuto una cernita su alcuni dei pezzi che mi hanno trasmesso di più; questo non significa né che questi brani siano necessariamente
                                                            tra i suoi “migliori”, per il semplice fatto che nessuno può definire il concetto di “migliore” con assoluta fermezza, né che questi siano i brani più complessi o ardui. Spero vivamente che questo
                                                            sia un modo per far sì che qualcuno, tra coloro che avranno letto l’articolo decida, di ascoltarsi, magari in un pomeriggio qualunque, tutto <em>Blonde on Blonde</em>, tutto <em>Time Out Of Mind</em>                                                            o, perché no, anche un qualsiasi suo disco (sì perché il nostro, di album in studio, ne ha incisi 39, porca di una puttana!).&nbsp; Non bisogna, inoltre, pensare per forza che l’interpretazione
                                                            che ho dato io di queste canzoni sia necessariamente l’unico modo per leggerle, come già ho detto ad inizio articolo. Infatti, una canzone è sempre qualcosa di indefinito, di fuggevole e l’unica
                                                            cosa che possiamo fare è lasciarci colpire e toccare dalla bellezza di essa nella sua autenticità, perché, come dice il nostro in merito, “una canzone è una qualunque cosa che possa camminare
                                                            da sola”.<br></p>
                </div>
            </div>
        </div>
    </article>
    <footer>
        <div class="container">
            <div class="row">
                <div class="col-md-10 col-lg-8 mx-auto">
                    <ul class="list-inline text-center">
                        <li class="list-inline-item"><span class="fa-stack fa-lg"><a href="https://www.instagram.com/lacampana.unipd/"><i class="fa fa-circle fa-stack-2x"></i><i class="fa fa-instagram fa-stack-1x fa-inverse"></i></a></span></li>
                        <li class="list-inline-item"><span class="fa-stack fa-lg"><i class="fa fa-circle fa-stack-2x"></i><i class="fa fa-youtube-play fa-stack-1x fa-inverse"></i></span></li>
                        <li class="list-inline-item"><span class="fa-stack fa-lg"><i class="fa fa-circle fa-stack-2x"></i><i class="fa fa-twitter fa-stack-1x fa-inverse"></i></span></li>
                    </ul>
                    <p class="text-muted copyright">Copyright&nbsp;©&nbsp;La Campana 2021<br></p>
                    <p class="copyright" style="color: rgb(239,239,239);">supergeniodelmale was here</p>
                </div>
            </div>
        </div>
    </footer>
    <script src="../assets/js/jquery.min.js"></script>
    <script src="../assets/bootstrap/js/bootstrap.min.js"></script>
    <script src="../assets/js/bs-init.js"></script>
    <script src="../assets/js/clean-blog.js"></script>
    <script src="https://cdnjs.cloudflare.com/ajax/libs/Swiper/3.3.1/js/swiper.jquery.min.js"></script>
    <script src="../assets/js/Simple-Slider.js"></script>
    <script src="../assets/js/Swiper-Slider-Card-For-Blog-Or-Product.js"></script>
</body>

</html>